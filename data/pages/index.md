---
title: 'Autua – Verkkosivut vastuullisesti'
---

# Autua

## Verkkosivut vastuullisesti

Autua toteuttaa ja ylläpitää yritysten, yhdistysten ja yksityishenkilöiden verkkosivuja ekologisesti, sosiaalisesti ja taloudellisesti kestävällä tavalla.

## Näin se toimii

- Kehitämme kevyitä sivustoja, jotka toimivat uusiutuvalla energialla.
- Teemme sivuista selkeät ja saavutettavat kunnioittaen käyttäjän yksityisyyttä.
- Hyödynnämme avoimen lähdekoodin ratkaisuja, jotka pitävät kustannukset kurissa ja ohjat käsissäsi.

## Ominaisuudet

### Nopea

Nopeasti latautuvat sivut ovat ekologisia ja pitävät kävijäsi tyytyväisinä. Lisäksi ne parantavat hakukonenäkyvyyttä.

Suosimme [Jamstack](https://jamstack.org/)-teknologiaa, joka mahdollistaa erinomaisen suorituskyvyn. Kiinnitämme erityistä huomiota sivujen jalanjälkeen eli siihen, että 1) käyttäjälle ei ladata mitään turhaa, ja 2) ladattavat sivut on optimoitu huippuunsa.

Mittari: [Google Lighthouse](https://developers.google.com/web/tools/lighthouse) -suorituskykypisteytys vähintään 90/100 sekä mobiililaitteilla että tietokoneella.

### Turvallinen

Jamstack-teknologia mahdollistaa korkeamman tietoturvan kuin perinteiset webhotelleissa pyörivät palvelimet.

Perinteisissä toteutuksissa palvelimen sovelluslogiikka käsittelee HTTP-pyynnöt, välittää pyyntöjen mukana lähetettyä dataa tietokantaan ja muodostaa vastauksen. Jokaiseen vaiheeseen sisältyy tietoturvariskejä, ja mitä enemmän liikkuvia osia kokonaisuuteen sisältyy, sitä suuremmalla riskillä johonkin osaan jää tietoturva-aukko. Lisäksi pyynnöt kuluttavat enemmän palvelinresursseja, mikä altistaa helpommin mahdollisille palvelunestohyökkäyksille.

Jamstack sen sijaan erottaa sivujen esittämislogiikan taustapalveluista. Sivut tallennetaan staattisina tiedostoina, mikä vähentää palvelinajon ja tietokantakutsujen määrän murto-osaan. Samalla tietoturva-aukkojen riski pienenee. Lisäksi kevyt resurssiriippuvuus vaikeuttaa palvelunestohyökkäyksien onnistumista.

### Saavutettava

Selkeät sivut palvelevat kaikkia kävijöitä ja ohjaavat tehokkaasti oikean tiedon pariin.

Saavutettavuus ei koske pelkästään ihmisiä, joilla on fyysisiä vaikeuksia vierailla verkossa – se koskee meitä kaikkia. Kun sivut ovat saavutettavat, kävijä löytää tarvitsemansa tiedon helposti. Hyvä saavutettavuussuunnittelu huomioi sivujen helpon käytettävyyden muun muassa mobiililaitteilla, hitailla yhteyksillä ja kirkkaassa auringonvalossa, eli tilanteissa, jotka voivat koskettava ihan jokaista.

### Yksityisyyttä kunnioittava

Toteutamme sivut korkeilla yksityisyysstandardeilla. Evästeet, analytiikka, tietosuojaselosteet ja muut hoidetaan aina vähintään GDPR:n mukaisesti.

Kaikki data pysyy EU:n sisällä ja yleisen tietosuoja-asetuksen piirissä. Seuraamme aktiivisesti alan kehitystä, ja toistaiseksi emme tee esimerkiksi Google Analytics tai Facebook Pixel -toteutuksia, koska emme ole vakuuttuneita näiden palveluiden tietosuojasta.

### Ekologinen

Kaikki toteuttamamme ja ylläpitämämme sivut saavat [The Green Web Foundation](https://www.thegreenwebfoundation.org/) -tunnuksen. Tämä tarkoittaa, että sivujen ylläpitoon tarvittava sähkö on tuotettu uusiutuvilla energianlähteillä.

Lisäksi huippuunsa optimoidut sivut minimoivat tarvittavien palvelin- ja tiedonsiirtoresurssien tarpeen, mikä vähentää merkittävästi verkkosivujen aiheuttamaa sähkönkulutusta.

### Mittarit

Toteuttamamme sivut täyttävät seuraavat kriteerit:

- Google Lighthouse -pisteet kaikilla neljällä osa-alueella (Suorituskyky, Saavutettavuus, Parhaat käytännöt ja SEO) ovat vähintään 90/100 sekä mobiililaitteilla että tietokoneella.
- Saavutettavuusstandardi [WCAG 2.1](https://www.saavutettavuusvaatimukset.fi/digipalvelulain-vaatimukset/wcag-2-1/): vähintään A- ja AA-tason kriteerit täyttyvät.
- [Website Carbon Calculator](https://www.websitecarbon.com/) -hiilijalanjälkimittarin tulos sijoittuu parhaimpaan 10 prosenttiin.

## Ota yhteyttä

Laita viestiä tai soita, niin kartoitamme tarpeesi ja etsimme parhaan mahdollisen ratkaisun juuri sinun tilanteeseesi.

Joonas Nuutinen<br>
[joonas@autua.fi](mailto:joonas@autua.fi)<br>
050-354 7670<br>
